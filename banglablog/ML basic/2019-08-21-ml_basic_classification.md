---
layout: post
title: ржорзЗрж╢рж┐ржи рж▓рж╛рж░рзНржирж┐ржВ ржУ ржПрж░ ржкрзНрж░ржХрж╛рж░ржнрзЗржж ржирж┐рзЯрзЗ ржЖрж▓рзЛржЪржи
author: Md. Jahid Hasan
date: '2020-04-18 08:05:23 +0600'
category: guides
summary: Different types Of Machine Learning Algorithm
thumbnail: ml_classification.png
---

ЁЯСЙржкрж░рзНржм : 3
> тЬН ржмрж┐рж╖ржпрж╝ : ржорзЗрж╢рж┐ржи рж▓рж╛рж░рзНржирж┐ржВ ржУ ржПрж░ ржкрзНрж░ржХрж╛рж░ржнрзЗржж ржирж┐рзЯрзЗ ржЖрж▓рзЛржЪржирж╛ :


<p>
ржорзЗрж╢рж┐ржи рж▓рж╛рж░рзНржирж┐ржВ ржЖрж░рзНржЯрж┐ржлрж┐рж╢рж┐рзЯрж╛рж▓ ржЗржирзНржЯрзЗрж▓рж┐ржЬрзЗржирзНрж╕ ржПржХржЯрж┐ ржЕржВрж╢ | ржпрзЗржХрзЛржирзЛ ржорзЗрж╢рж┐ржи рж▓рж╛рж░рзНржирж┐ржВ рж╕рж┐рж╕рзНржЯрзЗржо, ржирж┐ржЬрзЗрж░ ржЬрзНржЮрж╛ржи ржПржмржВ ржжржХрзНрж╖рждрж╛ рж╕рзНржмрзЯржВржХрзНрж░рж┐рзЯ ржнрж╛ржмрзЗ рж╢рж┐ржЦрж╛рж░ рж╕рж╛ржорж░рзНрже рж░рж╛ржЦрзЗ ржПржмржВ ржХрзЛржирзЛ рж░ржХржо ржкрзВрж░рзНржмрзЗрж░ ржирж┐рж░рзНржзрж╛рж░рж┐ржд ржкрзНрж░рзЛржЧрзНрж░рж╛ржо ржЫрж╛рзЬрж╛ рж╢рзБржзрзБржорж╛рждрзНрж░ ржкрзВрж░рзНржмржмрж░рзНрждрзА ржЕржнрж┐ржЬрзНржЮрждрж╛ ржерзЗржХрзЗ ржирж┐ржЬрзЗрж░ ржжржХрзНрж╖рждрж╛ ржЙржирзНржирждрж┐ ржХрж░рзЗ | </p>

<p>
ржбрж╛ржЯрж╛рж░ ржмрж┐ржнрж┐ржирзНржи ржкрж░рзНржпржмрзЗржХрзНрж╖ржирзЗрж░ ржПржмржВ рж▓рж╛рж░рзНржирж┐ржВ ржЗржирзНрж╕ржЯрзНрж░рж╛ржХрж╢ржирзНрж╕ ржПрж░ ржорж╛ржзрзНржпржорзЗ ржорзЗрж╢рж┐ржи рж▓рж╛рж░рзНржирж┐ржВ рж╕рж┐рж╕рзНржЯрзЗржо ржирж┐ржЬрзЗрж░ ржжржХрзНрж╖рждрж╛ ржмрзГржжрзНржзрж┐ ржХрж░рзЗ | ржПржЗ ржЕрж░рзНржЬрж┐ржд ржжржХрзНрж╖рждрж╛ржЧрзБрж▓рзЛрж░ ржорж╛ржзрзНржпржорзЗ ржорзЗрж╢рж┐ржи рж▓рж╛рж░рзНржирж┐ржВ рж╕рж┐рж╕рзНржЯрзЗржо ржпрзЗржХрзЛржирзЛ ржбрж╛ржЯрж╛ ржорзМрж▓рж┐ржХ ржкрзНржпрж╛ржЯрж╛рж░рзНржи ржЖрж░рзЛ ржнрж╛рж▓рзЛржнрж╛ржмрзЗ ржирж┐ржЬрзЗ ржирж┐ржЬрзЗ ржЦрзБржБржЬрзЗ ржмрзЗрж░ ржХрж░рзЗ ржПржмржВ ржбрж╛ржЯрж╛рж░ ржорж╛ржЭрзЗ ржЕржиржирзНржп ржмрж╛ ржЗржЙржирж┐ржХ рж╕ржорзНржкрж░рзНржХржЧрзБрж▓рзЛ ржоржирзЗ рж░рж╛ржЦрзЗ | ржПржЗ ржорзМрж▓рж┐ржХ ржкрзНржпрж╛ржЯрж╛рж░рзНржи ржЕржержмрж╛ ржЗржЙржирж┐ржХ рж╕ржорзНржкрж░рзНржХржЧрзБрж▓рзЛрж░ ржорж╛ржзрзНржпржорзЗ ржорзЗрж╢рж┐ржи рж▓рж╛рж░рзНржирж┐ржВ рж╕рж┐рж╕рзНржЯрзЗржо рж╕рзНржмрзЯржВржХрзНрж░рж┐рзЯржнрж╛ржмрзЗ ржнржмрж┐рж╖рждрзЗ ржХрзЛржирзЛ ржЕржкрж░рж┐ржЪрж┐ржд ржбрж╛ржЯрж╛ ржЕржирзЗржХ ржирж┐ржЦрзБржБрждржнрж╛ржмрзЗ ржмрж░рзНржгржирж╛ ржЕржержмрж╛ рж╢рзНрж░рзЗржгрзАржмрж┐ржнрж╛ржЧ (ржХрзНрж▓рж╛рж╕рж┐ржлрж╛ржЗ) ржХрж░рждрзЗ ржкрж╛рж░рзЗ </p>

<p>
ржорзЗрж╢рж┐ржи рж▓рж╛рж░рзНржирж┐ржВ ржПрж░ ржкрзНрж░рж╛ржЗржорж╛рж░рж┐ рж▓ржХрзНрж╖рзНржп рж╣ржЪрзНржЫрзЗ ржорж╛ржирзБрж╖рзЗрж░ ржХрзЛржирзЛ рж░ржХржо рж╣рж╕рзНрждржХрзНрж╖рзЗржк ржЫрж╛рзЬрж╛ ржПржХржЯрж┐ ржХржорзНржкрж┐ржЙржЯрж╛рж░ржХрзЗ рж╕рзНржмрзЯржВржХрзНрж░рж┐рзЯржнрж╛ржмрзЗ рж╢рж┐ржЦрж╛ржирзЛ, ржпрж╛рждрзЗ ржХрж░рзЗ ржХржорзНржкрж┐ржЙржЯрж╛рж░ ржмрж╛ ржХрзЛржирзЛ рж╕рж┐рж╕рзНржЯрзЗржо ржирж┐ржЬрзЗржХрзЗ ржирж┐ржЬрзЗрж░ ржорждрзЛ рж╕ржоржирзНржмржпрж╝ ржХрж░рзЗ ржирж┐рждрзЗ ржкрж╛рж░рзЗ |<p>

<p>
ржХрждржЧрзБрж▓рзЛ ржПрж▓ржЧрзЛрж░рж┐ржжржо ржПрж░ ржорж╛ржзрзНржпржорзЗ ржорзЗрж╢рж┐ржи рж▓рж╛рж░рзНржирж┐ржВ рж╕рж┐рж╕рзНржЯрзЗржо ржбрж╛ржЯрж╛рж░ ржорзМрж▓рж┐ржХ ржкрзНржпрж╛ржЯрж╛рж░рзНржи, ржХрзЛрж░рж┐рж▓рзЗрж╢ржи ржПржмржВ ржЗржЙржирж┐ржХ ржлрзАржЪрж╛рж░ ржмрзЗрж░ ржХрж░рзЗ ржерж╛ржХрзЗ | ржПрж▓ржЧрзЛрж░рж┐ржжржо ржПржХржЯрж┐ ржорзЗржержб, ржпрж╛ ржзрж╛ржкрзЗ ржзрж╛ржкрзЗ ржПржХржЯрж┐ ржкрзНрж░ржмрзНрж▓рзЗржо рж╕рж▓ржн ржХрж░рзЗ ржерж╛ржХрзЗ | ржПрж▓ржЧрзЛрж░рж┐ржжржо рж╕рж╛ржзрж╛рж░ржгржд ржмрзНржпржмрж╣рж╛рж░ рж╣рзЯ ржбрж╛ржЯрж╛ ржкрзНрж░рж┐ржкрзНрж░рж╕рзЗрж╕рж┐ржВ, ржХрзНржпрж╛рж▓ржХрзБрж▓рзЗрж╢ржи ржПржмржВ ржЕржирзНржпрж╛ржирзНржп ржХржорзНржкрж┐ржЙржЯрж╛рж░ ржПржмржВ ржорзНржпрж╛ржержорзЗржЯрж┐ржХрзНржпрж╛рж▓ ржЕржкрзЗрж░рзЗрж╢ржирзЗ | ржлрж┐ржЪрж╛рж░ рж╣ржЪрзНржЫрзЗ ржкрзГржержХ ржкрж░рж┐ржорзЗржпрж╝ ржкрзНрж░ржкрж╛рж░рзНржЯрж┐ ржмрж╛ ржЧрзБржгржЧржд ржмрзИрж╢рж┐рж╖рзНржЯрзНржп, ржпрж╛ ржкрж╛рж░рж╕рзНржкрж░рж┐ржХ ржбрж╛ржЯрж╛рж░ ржорж╛ржЭрзЗ рж╕ржорзНржкрж░рзНржХ ржПржмржВ ржЕржкрж╛рж░рж╕рзНржкрж░рж┐ржХ ржбрж╛ржЯрж╛рж░ ржорж╛ржЭрзЗ ржкрж╛рж░рзНржержХрзНржп рждрзИрж░рзА ржХрж░рзЗ ржерж╛ржХрзЗ | </p>



<h5> ржорзЗрж╢рж┐ржи рж▓рж╛рж░рзНржирж┐ржВ ржПрж▓ржЧрзЛрж░рж┐ржжржо ржкрзНрж░рж╛ржпрж╝ржЗ ржжрзБржЗржЯрж┐ ржХрзНржпрж╛ржЯрзЗржЧрж░рж┐рждрзЗ ржнрж╛ржЧ ржХрж░рж╛ рж╣рзЯ, ржпрзЗржоржи :</h5>
<ul>
    <li> рж╕рзБржкрж╛рж░ржнрж╛ржЗрж╕ржб(ЁЭСЖЁЭСвЁЭСЭЁЭСТЁЭСЯЁЭСгЁЭСЦЁЭСаЁЭСТЁЭСС) рж▓рж╛рж░рзНржирж┐ржВ </li>
     <li>ржЖржи-рж╕рзБржкрж╛рж░ржнрж╛ржЗрж╕ржб ( ЁЭСИЁЭСЫЁЭСаЁЭСвЁЭСЭЁЭСТЁЭСЯЁЭСгЁЭСЦЁЭСаЁЭСТЁЭСС ) рж▓рж╛рж░рзНржирж┐ржВ |</li>
</ul>

<p><b>ржмрж╣рзБрж▓ ржмрзНржпрж╛ржмрж╣рзГржд ржЖрж░рзЛ ржжрзБржЗржЯрж┐ ржорзЗрж╢рж┐ржи рж▓рж╛рж░рзНржирж┐ржВ ржПрж▓ржЧрзЛрж░рж┐ржжржо рж╣ржЪрзНржЫрзЗ рж╕рзЗржорж┐-рж╕рзБржкрж╛рж░ржнрж╛ржЗрж╕ржб (ЁЭШ┤ЁЭШжЁЭШоЁЭШк-ЁЭСЖЁЭСвЁЭСЭЁЭСТЁЭСЯЁЭСгЁЭСЦЁЭСаЁЭСТЁЭСС) рж▓рж╛рж░рзНржирж┐ржВ ржПржмржВ рж░рзЗржЗржиржлрзЛрж░рзНрж╕ржорзЗржирзНржЯ (ЁЭШЩЁЭШжЁЭШкЁЭШпЁЭШзЁЭШ░ЁЭШ│ЁЭШдЁЭШжЁЭШоЁЭШжЁЭШпЁЭШ╡) рж▓рж╛рж░рзНржирж┐ржВ</b></p>

<p>тЮбя╕П ржПржХржЯрж┐ ржЙржжрж╛рж╣рж░ржг ржжрж┐рзЯрзЗржЗ рж╢рзБрж░рзБ ржХрж░рж╛ ржпрж╛ржХ </p>

<p>
ржПржХржЯрж┐ рж╢рж┐рж╢рзБржХрзЗ ржпржжрж┐ ржЖржорж░рж╛ ржмрж┐ржнрж┐ржирзНржи ржкрзНрж░ржХрж╛рж░ ржлрж▓ ржпрзЗржоржи ржЖржкрзЗрж▓,ржЖржо,ржХрж▓рж╛,ржХржорж▓рж╛рж▓рзЗржмрзБ ржЗрждрзНржпрж╛ржжрж┐ ржмрж▓рж┐ ржПржЧрзБрж▓рзЛржХрзЗ ржЖрж▓рж╛ржжрж╛ ржХрж░рж╛рж░ ржЬржирзНржп рж╢рзБрж░рзБржЯрж┐ ржХрж┐ржирзНрждрзБ ржкрзНрж░ржержорзЗ ржЖрж▓рж╛ржжрж╛ ржХрж░рждрзЗ ржкрж╛рж░ржмрзЗ ржирж╛ред ржХрж┐ржирзНрждрзБ рж╢рж┐рж╢рзБржЯрж┐ ржпржЦржи ржЖрж╕рзНрждрзЗ ржЖрж╕рзНрждрзЗ ржмрзЬ рж╣рждрзЗ ржерж╛ржХрзЗ рж╢рж┐рж╢рзБржЯрж┐ рждрж╛рж░ ржмрж╛ржмрж╛ ржорж╛ ржПржмржВ ржЪрж╛рж░ржкрж╛рж╢рзЗрж░ ржкрж░рж┐ржмрзЗрж╢ ржерзЗржХрзЗ ржлрж▓ рж╕ржоржирзНржзрзЗ ржмрж┐ржнрж┐ржирзНржи ржЬрзНржЮрж╛ржи ржЖрж╣рж░ржг ржХрж░рзЗ ржпрзЗржоржи ржХрзЛржи ржлрж▓ ржжрзЗржЦрждрзЗ ржХрзЗржоржи, ржПрж░ ржЖржХрзГрждрж┐ , ржХрж╛рж▓рж╛рж░ ржЗрждрзНржпрж╛ржжрж┐ ржПржмржВ рждрж╛рж░ржкрж░ рж╕рзЗ ржПржЧрзБрж▓рзЛрж░ ржоржзрзНржпрзЗ ржЖрж▓рж╛ржжрж╛ ржХрж░рждрзЗ ржкрж╛рж░рзЗред ржПржЦрж╛ржирзЗ рж╢рж┐рж╢рзБржЯрж┐ ржХрж┐ржирзНрждрзБ рждрж╛рж░ ржЪрж╛рж░ржкрж╛рж╢рзЗрж░ ржкрж░рж┐ржмрзЗрж╢ ржерзЗржХрзЗ ржЬрзНржЮрж╛ржи ржЖрж╣рж░ржгрзЗрж░ ржлрж▓рзЗржЗ ржлрж▓ ржЧрзБрж▓рзЛ ржЖрж▓рж╛ржжрж╛ ржХрж░рждрзЗ ржкрзЗрж░рзЗржЫрзЗред </p>

<p>
ржорзЗрж╢рж┐ржи рж▓рж╛рж░рзНржирж┐ржВ ржХрж┐ржирзНрждрзБ ржЕржирзЗржХржЯрж╛ ржПрж░ржХржо , ржорзЗрж╢рж┐ржиржХрзЗ ржжрж┐рзЯрзЗ ржЖржорж░рж╛ ржХрж┐ ржЪрж┐ржирж╛рждрзЗ ржЪрж╛ржЪрзНржЫрж┐, ржПрж░рзВржк ржЕржирзЗржХ рждржерзНржп ржжрж┐рзЯрзЗ ржЖржЧрзЗ ржорзЗрж╢рж┐ржиржХрзЗ ржЯрзНрж░рзЗржЗржи ржХрж░рж╛ рж╣рзЯред ржлрж▓рзЗ ржорзЗрж╢рж┐ржиржЯрж┐ ржЖржорж╛ржжрзЗрж░ ржжрзЗрзЯрж╛ ржЗржиржкрзБржЯржЧрзБрж▓рзЛрж░ ржмрж┐ржнрж┐ржирзНржи ржкрзНржпрж╛ржЯрж╛рж░рзНржи, ржЕржиржирзНржп ржмрзИрж╢рж┐рж╖рзНржЯрзНржп ржЧрзБрж▓рзЛ ржЪрж┐ржирзЗ рж░рж╛ржЦрзЗред ржПржЯрж╛ржЗ ржорзЗрж╢рж┐ржи рж▓рж╛рж░рзНржирж┐ржВред</p>

<br>

<p>тЮбя╕П ржПржХ ржиржЬрж░рзЗ ржорзЗрж╢рж┐ржи рж▓рж╛рж░рзНржирж┐ржВ ржПрж░ ржкрзНрж░ржХрж╛рж░ржнрзЗржж  </p>

<h5> ржорзЗрж╢рж┐ржи рж▓рж╛рж░рзНржирж┐ржВ ржорзВрж▓ржд рждрж┐ржи ржкрзНрж░ржХрж╛рж░, ржпрзЗржоржи :</h5>
<ul>
       <li> рж╕рзБржкрж╛рж░ржнрж╛ржЗрж╕ржб(ЁЭСЖЁЭСвЁЭСЭЁЭСТЁЭСЯЁЭСгЁЭСЦЁЭСаЁЭСТЁЭСС) рж▓рж╛рж░рзНржирж┐ржВ </li>
       <li>ржЖржи-рж╕рзБржкрж╛рж░ржнрж╛ржЗрж╕ржб ( ЁЭСИЁЭСЫЁЭСаЁЭСвЁЭСЭЁЭСТЁЭСЯЁЭСгЁЭСЦЁЭСаЁЭСТЁЭСС ) рж▓рж╛рж░рзНржирж┐ржВ |</li>
        <li>рж░рж┐ржЗржиржлрзЛрж░рзНрж╕ржорзЗржирзНржЯ ( ЁЭШЩЁЭШжЁЭШкЁЭШпЁЭШзЁЭШ░ЁЭШ│ЁЭШдЁЭШжЁЭШоЁЭШжЁЭШпЁЭШ╡ ) рж▓рж╛рж░рзНржирж┐ржВ |</li>
</ul>

<h4> ЁЯСЙ рж╕рзБржкрж╛рж░ржнрж╛ржЗрж╕ржб  рж▓рж╛рж░рзНржирж┐ржВ : </h4>
      <p>Supervised machine learning ржорж╛ржирзЗржЗ рж╣ржЪрзНржЫрзЗ рждрждрзНржмрж╛ржмржзрж╛рзЯржирзЗ ржерзЗржХрзЗ ржХрж╛ржЙржХрзЗ ржХрзЛржи ржХрж┐ржЫрзБ рж╢рзЗржЦрж╛ржирзЛ ред ред ржпрзЗржоржи ржХрж░рзЗ ржПржХржЬржи ржЯрж┐ржЪрж╛рж░ ржЖржорж╛ржжрзЗрж░ рж╢рж┐ржЦрж┐рзЯрзЗ ржерж╛ржХрзЗржиред ржЕрж░рзНржерж╛рзО рж╕рзБржкрж╛рж░ржнрж╛ржЗрж╕ржб ржорзЗрж╢рж┐ржи рж▓рж╛рж░рзНржирж┐ржВ ржП ржЖржорж░рж╛ ржПржЦрж╛ржирзЗ ржорзЗрж╢рж┐ржиржХрзЗ рж╢рзЗржЦрж╛ржирзЛрж░ ржЬржирзНржп ржмрж┐ржнрж┐ржирзНржи ржЗржиржкрзБржЯ ржжрзЗржЗ ржПржмржВ рждрж╛рж░ рж╕рж╛ржерзЗ рж╕рж╛ржерзЗ ржЖржЙржЯржкрзБржЯржУ ржмрж▓рзЗ ржжрзЗржЗред ржкрж░рзЗ ржорзЗрж╢рж┐ржиржХрзЗ ржпржЦржи ржирждрзБржи ржХрж┐ржЫрзБ ржжрж┐рзЯрзЗ ржЯрзЗрж╕рзНржЯ ржХрж░рж╛ рж╣рзЯ рждрж╛ рж╕ржорж╛ржзрж╛ржи ржХрж░рж╛рж░ ржЬржирзНржп рж╕рзЗ рждржЦржи рждрж╛рж░ ржкрзВрж░рзНржмрзЗрж░ ржЕржнрж┐ржЬрзНржЮрждрж╛ ржХрж╛ржЬрзЗ рж▓рж╛ржЧрж╛рзЯред</p>

<h4> ЁЯСЙ ржЖржирж╕рзБржкрж╛рж░ржнрж╛ржЗрж╕ржб  рж▓рж╛рж░рзНржирж┐ржВ  : </h4>
      <p>ржЖржирж╕рзБржкрж╛рж░ржнрж╛ржЗрж╕ржб рж▓рж╛рж░рзНржирж┐ржВ ржП ржорзЗрж╢рж┐ржиржХрзЗ рж╢рзЗржЦрж╛ржирзЛрж░ ржЬржирзНржп ржЖржорж░рж╛ ржмрж┐ржнрж┐ржирзНржи ржЗржиржкрзБржЯ ржжрзЗржЗ ржПржмржВ ржПржЗ ржЗржиржкрзБржЯрзЗрж░ ржЖржЙржЯржкрзБржЯ ржХрж┐ рж╣ржмрзЗ рждрж╛ ржХрж┐ржирзНрждрзБ ржмрж▓рзЗ ржжрзЗржЗ ржирж╛ред ржорзЗрж╢рж┐ржи ржР ржЗржиржкрзБржЯ ржбрзЗржЯрж╛рж░ ржЙржкрж░ ржирж┐рж░рзНржнрж░ ржХрж░рзЗ ржбрж┐рж╕рж┐рж╢ржи ржжрзЗрзЯред ржпрзЗржоржи ржПржХ ржЭрзБрзЬрж┐ ржлрж▓ ржЗржиржкрзБржЯ ржжрж┐рж▓рзЗ ржорзЗрж╢рж┐ржиржЯрж┐ ржнрж┐ржирзНржи ржнрж┐ржирзНржи ржлрж▓ ржХрзЗ ржнрж┐ржирзНржи ржнрж┐ржирзНржи ржХрзНржпрж╛ржЯрзЗржЧрж░рж┐рждрзЗ ржнрж╛ржЧ ржХрж░ржмрзЗ, ржПржЯрж╛ рж╣ржЪрзНржЫрзЗ ржЖржирж╕рзБржкрж╛рж░ржнрж╛ржЗрж╕ржб рж▓рж╛рж░рзНржирж┐ржВ ржПрж░ ржЙржжрж╛рж╣рж░ржгред ржЖржирж╕рзБржкрж╛рж░ржнрж╛ржЗрж╕ржб ржорзЗрж╢рж┐ржи рж▓рж╛рж░рзНржирж┐ржВ ржЖрж░ржУ ржПржХржЯрж┐ рж╕рж╣ржЬ ржЙржжрж╛рж╣рж░ржг рж╣рж▓ , ржЖржкржирж┐ ржпржЦржи ржЧрзБржЧрж▓рзЗ ржорзЗрж╕рж┐рж░ ржирж╛ржо рж▓рж┐ржЦрзЗ ржХржорзНржкрж┐ржЙржЯрж╛рж░рзЗрж░ ржПржирзНржЯрж╛рж░ ржмрж╛ржЯржи ржЪрж╛ржкрзЗржи , рж▓ржХрзНрж╖рзНржп ржХрж░ржмрзЗржи ржЖрж░ржУ ржЕржирзЗржХ ржлрзБржЯржмрж▓ ржЦрзЗрж▓рзЛрзЯрж╛рзЬрзЗрж░ ржирж╛ржо ржЖржкржирж╛ржХрзЗ рж╕рж╛ржЬрзЗрж╕рзНржЯ ржХрж░ржЫрзЗ ред </p>


<h4> ЁЯСЙ рж░рж┐ржЗржиржлрзЛрж░рзНрж╕ржорзЗржирзНржЯ  рж▓рж╛рж░рзНржирж┐ржВ  : </h4>
      <p>рж░рж┐ржЗржиржлрзЛрж░рзНрж╕ржорзЗржирзНржЯ (ЁЭШЩЁЭШжЁЭШкЁЭШпЁЭШзЁЭШ░ЁЭШ│ЁЭШдЁЭШжЁЭШоЁЭШжЁЭШпЁЭШ╡) рж▓рж╛рж░рзНржирж┐ржВ ржПрж░ ржЯрзНрж░рзЗржирж┐ржВ ржПрж░ ржЬржирзНржп ржХрзЛржирзЛ ржЕрзНржпрж╛ржХржЪрзБрзЯрж╛рж▓ рж▓рзЗржмрзЗрж▓ ржмрж╛ рж╕ржарж┐ржХ ржЙрждрзНрждрж░ ржжрзЗрзЯрж╛ ржерж╛ржХрзЗ ржирж╛ ржПржмржВ ржорзЗрж╢рж┐ржиржЯрж┐ ржирж┐ржЬрзЗ ржирж┐ржЬрзЗржЗ ржЯрзНрж░рзЗржЗржи рж╣рзЯред ржПржЬрзЗржирзНржЯ ржирж┐ржЬрзЗ ржирж┐ржЬрзЗ рждрж╛рж░ ржкрзВрж░рзНржмрзЗрж░ ржЕржнрж┐ржЬрзНржЮрждрж╛ ржерзЗржХрзЗ ржПржХржЯрж┐ ржирж┐ржжрж┐рж╖рзНржЯ ржкрж░рж┐рж░рж┐рж╕рзНржерж┐рждрзЗ ржирж┐ржЬрзЗрж░ рж╕рж┐ржжрзНржзрж╛ржирзНржд ржмрж╛ ржЕрзНржпрж╛ржХрж╢ржи ржирж┐рзЯрзЗ ржерж╛ржХрзЗред </p>
